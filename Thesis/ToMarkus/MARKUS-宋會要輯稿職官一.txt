檕檕舊為三公三師。政和二年，改三師為三公，又增三少。 

檕檕神宗治平四年正月十九日，已即位未改元。開府儀同三司、守司空、兼侍中、昭文館大學士、監修國史、兼譯經潤文使、魏國公韓琦守司徒、檢校太師、兼侍中、判相州，仍詔出入如二府儀。 

檕檕熙寧二年七月，宰臣曾公亮、韓琦並預言：臣等提舉兩朝實錄，乞不(進)[推]恩。上以為有例，而公亮奏：「臣當遷司空，琦太保，三公非賞勞之官。」從之。 

檕檕三年九月十三日，開府儀同三司、行尚書左仆射、兼門下侍郎、同中書門下平章事、昭文館大學士、監修國史、兼譯經潤文使、魯國公曾公亮守司空、檢校太師、兼侍中、河陽三城節度使、集禧觀使。公亮在位十年，及七十致仕，弗許。及是，上禦集英殿，策進士。午漏下，上移禦需雲便坐，延輔臣，賜茶。公亮陟降殿陛，足跌，仆於地，上遽命左右掖起之遽：原作「據」，據《長編》卷二一五改。。明日，以病告，乃有是命。仍詔五日一朝，大繫檕銜曹佾上，出入如二府儀，示優恩云。 

檕檕六年四月二十六日，樞密使、開府儀同三司、守司空、檢校太師、兼侍中、潞國公文彥博守司徒、兼侍中、判河陽。仍詔大繫檕銜曹佾上，出入如二府儀。又詔彥博嘗受先朝顧命，今罷樞府，宜依曾公亮罷相例推恩。 

檕檕九年八月五日，開府儀同三司、檢校太師、守司徒、兼侍中、判大名府、潞國公文彥博守太保兼侍中再任。彥博辭太保，乞止受所加封邑再任。從之。 

檕檕元豐三年三月二十六日，景靈宮使、開府儀同三司、檢校太尉、兼侍中曹佾為檢校太師、守司徒、兼中書令，充景靈宮使。仍詔出入如二府儀，公使半給見錢，後毋得為例。又給宣借人兵五十人。 

檕檕九月十七日，詔檢校官除三公、三師外並罷。唐有檢校官。國朝之制，檢校官一十九：三公、三師六，左仆射至水部員外郎共十三。官制行，左仆射以下皆為職事官，故罷之。凡三公、三師除授，司徒遷太保，太保遷太傅，太傅遷太尉，太尉遷太師。檢校官亦如之。 

檕檕二十七日，河東節度使、檢校太師、守司徒、兼侍中、判大名府、潞國公文彥博落兼侍中落：原無，據《宋史》卷一六一《職官志》一補。，除守太尉、開府儀同三司、判河南府。故事，大禮，宰臣以下惟加恩。至是，因改官制，故彥博特遷官以寵之。 

檕檕閏九月二十六日，守太尉、開府儀同三司、判河南府、潞國公文彥博為河東永興軍節度使，檢校太師、守司空、開府儀同三司致仕、韓國公富弼守司徒。以故參知政事王堯臣子水部員外郎同老言：「先臣至和中參預朝政，以仁宗不豫，與宰相文彥博、富弼等數於上前請立英宗為嗣，有定策功。」故有是命。而彥博固辭兩鎮，止加食邑實封。 

